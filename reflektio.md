# Mitä opit projektissasi, mitkä olivat parhaat opit?
Opin sujuvammin käyttämään node:a: miten ympäristömuuttujia käytetään, miten integraatiotestejä tehdään, miten npm skriptejä tehdään, miten projektin kansiorakenne kannattaa jaotella (ehkä), yms.

Parhaat opit olivat testivetoisen kehityksen alkeet. __Suurimmaksi osaksi__ toteutin backendin siten, että ensin kirjoitin 'smoketestin,' sitten loin express Routen, joka palauttaa JSONin (koska se oli yleensä smoketestin ensimmäinen vaatimus) ja sen jälkeen taas uuden testin, sitten ominaisuuden testin läpäisemiseksi ja niin edelleen. Koin, että toiminnallisuuden testaaminen helpottui huomattavasti ja jollain tavalla pidin sitä erittäin mielenkiintoisena, että jouduin ominaisuuksia kehittäessäni 'ratkaisemaan ongelman' (vaikkakin vain sen, että omat testit menevät läpi) ja että sain helposti palautetta siitä, toimiiko ratkaisuni. Yksikkötestaukseen olisi ehkä vielä keskityttävä. Kaikki testini taitavat olla integraatiotestejä ja käyttävät tietokantaa. Esimerkiksi /utils/items_helper.js toiminnallisuuden testaaminen jäi vähän.

# Mihin haluaisit jatkossa perehtyä syvällisemmin?
Asetin yhdeksi tavoitteekseni käyttää swaggeria REST rajapintakuvauksen tekemiseen, mutta en ehtinyt/jaksanut enää projektin lopussa keskittyä asian opettelemiseen. Ei se mahdottomalta vaikuttanut, ehkä sitten joskus.

Jollain tavalla myös hieman kiinnostaisi perehtyä bcryptin saloihin ja kryptografiaan. Tai ylipäänsä tietoliikenteen tietoturvaan.

Luultavasti kuitenkin perehdyn Spring-frameworkin mystisyyteen...